# Donut Recept

![donut](DonutRecept.png)

## INGREDIËNTEN:
- 350g bloem
- 165ml melk
- ½tl zout
- 50g suiker
- 40g boter
- 7g gist
- 1 ei
- kristalsuiker
- olie om in te frituren

### BEREIDING:
1. Roer in een kom door elkaar: Bloem, zout, suiker, boter en het gist.
2. Voeg al roerend de natte ingrediënten toe (ei en de melk) en kneed het tot een samenhangend deeg. Dit kun je met de hand of met een machine doen. Hou een beetje van de melk achter omdat niet elke meelsoort even veel vocht op neemt. Misschien heb je wat meer of minder vocht nodig.
3. Bol het deeg op, doe het in een met olie ingevette kom, dek het af en laat het deeg in ca 1-1,5 uur in volume verdubbelen.
4. Zodra het deeg voldoende gerezen is, verdeel je het in 10 balletjes en druk je met je vinger een gat in het midden. Maak er een mooie donutvorm van en leg het deeg op een met bakpapier beklede bakvorm of schaal.
5. Laat ze daarna nog ca. 30 minuten rijzen.
6. Verwarm ondertussen de olie in een brede diepe pan of gebruik een frituurpan en zet een bord klaar met een laag kristalsuiker erin.
7. Bak de donuts niet al te heet (ca. 175 °C), want ze worden al snel donker.
8. Laat ze iets uitlekken op keukenpapier, haal ze door de fijne kristalsuiker en laat ze dan afkoelen op een rooster.

[Bron Website](https://www.patesserie.com/recepten/basisrecept-donuts-maken/)